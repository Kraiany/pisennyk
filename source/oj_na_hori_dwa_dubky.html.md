---
title: Ой, на горі два дубки
---
Ой, на горі два дубки,
Ой, на горі два дубки, два дубки
Та й злилися до купки.

Вітер дубом хитає,
Вітер дубом хитає, хитає,
Козак дівку питає:

– Ой, дівчино, чия ти?
Ой, дівчино, чия ти, чия ти,
Чи вийдеш гуляти?

– Не питайся чия я,
Не питайся чия я, чия я,
Як вийдеш, то й вийду я.

– А я в батька один син,
А я в батька один син, один син,
Погуляю хоч би з ким.

– А я донька мамчина,
А я донька мамчина, мамчина,
Цілуватись навчена.

Ой, на горі два дубки,
Ой, на горі два дубки, два дубки
Та й злилися до купки.