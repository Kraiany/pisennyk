---
title: Ой під вишнею, під черешнею
tags:
  - народна
  - про кохання
  - жартівлива
  - "Тріо Маренич"
youtube: 8aox4Wojngk
---
Ой під вишнею, під черешнею
Стояв старий з молодою, як із ягідкою.

І просилася, і молилася:
– Пусти мене, старий діду, на вулицю погулять!

– Ой і сам не піду, і тебе не пущу,
Хочеш мене, старенького, та покинуть на біду.

Куплю тобі хатку і ще сіножатку,
І ставок, і млинок, і вишневенький садок.

– Ой не хочу хатки, ані сіножатки,
Ні ставка, ні млинка, ні вишневого садка!

Ти, старий дідуга, ізігнувся, як дуга,
А я, молоденька, гуляти раденька.

Ой ізгиньте пропадіте, всі старії кості,
Не сушіте, не крушіте мої молодості!

Ти в запічку "ка-хи, ка-хи", я з молодим "хі-хі, хі-хі",
Ой ти все спиш, а я плачу, тільки літа марно трачу!
