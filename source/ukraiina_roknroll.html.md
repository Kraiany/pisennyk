---
title: Україна. Рок-н-рол (Віка Врадій)
---
Я  також вже маю державу і вільно живу, і щасливо.
Я тиждень працюю на каву, два тижні працюю на пиво.
Піду і позичу в сусіда на свята вина і хлібину.
Забули коли добре їли, а бачите, ще не зомліли.

Моя Україна з горя почорніла,
Тяжко заробляє, але ще співає
Рок-н-рол!

Не треба мені говорити, як добре живеться у Штатах.
Я знаю – двері відкриті, там наших уже багато.
Дощі заливають гайвеї, птахи відлітають із дому.
Не знаю, чи зможу без неї навіть в раю золотому.

Моя Україна з горя почорніла,
Тяжко заробляє , але ще співає
Рок-н-рол!

Моя Україна з горя почорніла,
Але у неділю сорочина біла.
