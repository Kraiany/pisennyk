---
title: Ой на горі та й женці жнуть
tags:
  - народна
  - козацька
youtube: 1kIWpDIPTDA
---
Ой на горі та й женці жнуть
А попід горою яром-долиною козаки йдуть
Гей долиною, гей широкою козаки йдуть !

Попереду Дорошенко
Веде своє військо, Військо Запорізьке хорошенько!
Гей долиною, гей широкою хорошенько !

А позаду Сагайдачний
Що проміняв жінку на тютюн та люльку необачний
Гей долиною, гей широкою необачний !

Гей вернися Сагайдачний
Візьми свою жінку віддай тютюн-люльку необачний
Гей долиною, гей широкою необачний !

З жінкою в поході не возиться
А тютюн та люлька Козаку в дорозі знадобиться !
Гей долиною, гей широкою знадобиться !

Гей хто в лісі озовися
Та викришем вогню та затягнем люльку не журися!
Гей долиною, гей широкою не журися !
