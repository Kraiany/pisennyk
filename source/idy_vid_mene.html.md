---
title: Іди від мене
---
Іди від мене ти, моя кохана
Зійди з очей, мене не забувай;
Я син лісів, а серце партизана,
На мене жде з побідою ввесь край.

Надармо ти надією палаєш,
Щоби мене до серця пригортать.
Та ти сама це дуже добре знаєш,     |
Що партизанам тільки воювать.       |(2)

Сьогодні нас Карпати зустрічають,
А завтра, знай, Волинь вітає нас,
Відтак підемо прямо аж на Київ,     |
Полтаву, Харків, рідний нам Донбас. |(2)

І увесь час ми чайкою літаєм,
Із лісу в степ широкий ми ідем;
Ми свято вірим в нашу перемогу,     |
Що Україні волю принесем.
