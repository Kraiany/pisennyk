---
title: Ти ж мене підманула
---
Ти казала в понеділок
Підем разом по барвінок.
Я прийшов тебе нема,
Підманула, підвела.

Приспів: Ти ж мене підманула,
Ти ж мене підвела,
Ти ж мене молодого
З ума-розуму звела.

Ти казала, у вівторок
Поцілуєш разів сорок,
Я прийшов – тебе нема, –
Підманула, підвела.

Ти казала, у середу
Підем разом по череду,
Я прийшов – тебе нема, –
Підманула, підвела.

Ти казала, у четвер
Підем разом на концерт,
Я прийшов – тебе нема, –
Підманула, підвела.

Ти казала, у п’ятницю
Підем разом на вулицю,
Я прийшов – тебе нема, –
Підманула, підвела.

Ти казала, у суботу
Підем разом на роботу,
Я прийшов – тебе нема, –
Підманула, підвела.

Ти казала, у неділю
Підем разом на весілля,
Я прийшов – тебе нема, –
Підманула, підвела.