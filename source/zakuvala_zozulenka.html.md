---
title: Закувала зозуленька
tags:
  - народна
  - про кохання
youtube: UuC3sk4K8JU
---
Закувала зозуленька
На стодолі на розі,
Заплакала дівчинонька
В батька на порозі.

Не куй, не куй, зозуленько,
На стодолі на розі!
Не плач, не плач, дівчинонько,
В батька на порозі.

Іду яром до криници,
Коромисло гнеться.
– Чом до мене, моя мати,
Ніхто не пришлеться?

– Багач, доню, не захоче,
А бідний не сміє,
Нехай твоя руса коса
Зіллям зеленіє!
